Złota bulla - pozłacana metalowa pieczęć, którą opatrywano ważne dokumenty. Od tego typu pieczęci te dokumenty nazywano złotymi bullami.

## Polska dzielnicowa

Wprowadzone przez testament Bolesława Krzywoustego:

**Zasada senioratu** - zwierzchnią władzę w kraju ma sprawować senior, czyli najstarszy przedstawiciel dynastii.

**Zasada pryncypatu** - senior sprawuje zwierzchnią władzę nad juniorami.

#### Koniec pryncypatu

- W **1177** tron krakowski objął Kazimierz Sprawiedliwy, **łamiąc zasadę senioratu** (nie był on najstarszym synem).
- Jego syn, Leszek Biały zwołał **zjazd w Gąsawie w 1227**

1. Obradujący książęta zostali napadnięci, co poskutkowało **śmiercią Leszka Białego**.
2. Sprawcą zamachu był prawdopodobnie **Świętopełk** , dążący do usamodzielnienia się Pomorza.

- Śmierć Leszka Białego uznaje się za **koniec** obowiązywania **zasady pryncypatu**.

#### Krzyżacy

- Polska, głównie Mazowsze, borykało się z problemem najazdów ze strony pogańskich Prusów. Działania misyjne i zbrojne polskich książąt nie okazały się wystarczające.
- **Konrad Mazowiecki** wezwał więc na pomoc Zakon Niemiecki Najświętszej Marii Panny, czyli **Zakon Krzyżacki** w **1226**. W 1228 nadał im ziemię chełmińską jako bazę wypadową.
- Do **1283** Krzyżacy podporządkowali sobie całe Prusy.
- Stworzenie państwa zakonnego na ziemiach polskich zapewniło mu dalsze istnienie, gdyż w tym samym czasie nastąpiła ostateczna klęska krzyżowców w Ziemi Świętej.

#### Najazd Mongołów

- Rozwój gospodarczy Śląska w pierwszej połowie XIII w. pod panowaniem **Henryka Brodatego**. Opanował on kilka księstw i rywalizował o tron krakowski.
- Zmarł w **1238** , przekazując synowi **Henrykowi Pobożnemu** największe i najsilniejsze księstwo na ziemiach polskich.
- W **1241** Mongołowie najechali ziemie polskie, pokonując Henryka Pobożnego **pod Legnicą**. Książę zginął w tej bitwie.
- Najazd zaprzepaścił szanse na odbudowę monarchii piastowskiej przez Henryków Śląskich.
- W1259 i 1287 Mongołowie ponownie atakowali ziemie polskie, ale były to jedynie wyprawy łupieżcze, nie odciskające trwałego piętna.

- Nastąpił koniec władzy patrymonialnej, co pogorszyło sytuację chłopów, zmuszonych do świadczeń również dla właścicieli ziemi.
- Nadawano **immunitety** , które wyłączały ziemie spod władzy sądowniczej księcia i zwalniały je z podatków

#### Lokacje wsi

###### Osadnictwo na prawie polskim

  - Chłopi migrowali jako **wolni goście** na tereny objęte immunitetem, gdyż tam mieli lepsze warunki.
  - Właściciele ziemscy ściągali do siebie chłopów oferując korzystne warunki.

###### Osadnictwo na prawie niemieckim/magdeburskim/średzkim/chełmińskim

  - Rozwój osadnictwa rozpoczęli koloniści z zachodu. Korzyści związane z ich napływem dostrzegł Henryk Brodaty, który zachęcał ich do **lokowania** (zakładania) wsi i miast.
  - Tworzeniem osad zajmowali się **zasadźcy** , ustalający z właścicielem ziem warunki. Zawierana **umowa lokacyjna** była spisana. W pierwszym okresie obejmował kolonistów przywilej **wolnizny** , czyli okres w którym byli zwolnieni ze wszelkich obciążeń. Zasadźca często stawał na czele wsi jako sołtys.
  - Lokując miasto wyznaczano **rynek** , na którym stawał m.in. **ratusz** , **kościół** i **pręgierz**. Tutaj również procesem kierował zasadźca (często kilku), który po zakończonej lokacji stawał się **wójtem**.
  - Kolonizacja niemiecka przynosiła wysokie dochody. Przenoszono więc jej rozwiązania przenoszono do istniejących wsi polskich. W ten sposób kolonizacja na prawie niemieckim objęła również chłopów polskich.
  - Kolonizacja na prawie niemieckim poprawiła sytuację chłopów.

## Odbudowa Królestwa Polskiego

#### Skutki rozbicia dzielnicowego

- Rozbicie dzielnicowe spowodowało m. in. **zróżnicowanie walut** i trudność w radzeniu sobie ze zbójcami
- Osiedlanie się przybyszów z zachodu sprawiło **wzrost świadomości odrębności kulturowej** oraz pewnej **wspólnoty** z mieszkańcami innych dzielnic.
- **Umacnianie się sąsiadów** - Marchii Brandenburskiej, Krzyżaków i Rusi pod panowaniem Mongołów - spowodowało wzrost poczucia zagrożenia i potrzebę zjednoczenia.
- Jedyną instytucją działającą na terenie wszystkich ziem polskich był Kościół. W obliczu zagrożenia ze strony Kościoła niemieckiego m. in. ożywiono kult Stanisława ze Szczepanowa.
- W **1253** kanonizowano bp. **Stanisława ze Szczepanowa**. Opowieść o rzekomym zrośnięciu się zwłok męczennika zapowiadała zjednoczenie się ziem polskich.

#### Początek rywalizacji o tron królewski

- Powoli zaczęły wygasać dynastie piastowskie, co było korzystną sytuacją do starania się o tron krakowski.
- O tron w Krakowie rywalizowali **Henryk Probus** i **Władysław Łokietek**.
- W **1288** Henryk Probus zajął Kraków i planował koronację na króla, jednak w **1290** zmarł bezpotomnie.
- Na swojego następcę wyznaczył **Przemysła II** , przyjętego nieprzychylnie przez możnych którzy poparli kandydaturę **Wacława II, króla Czech** do polskiej korony.
- W tej sytuacji Przemysł II opuścił Kraków, ale zabrał ze sobą insygnia koronacyjne Bolesława Śmiałego.
- W **1291** ziemia krakowska znalazła się w rękach Wacława II.

#### Koronacja Przemysła II

- Mimo utraty Krakowa Przemysł II zachował duże wpływy. Rządził Wielkopolską oraz przejął Pomorze Gdańskie.
- Zwolennikiem Przemysła II był abp. gnieźnieński **Jakub Świnka** , który po uzyskaniu zgody papieża w **1295 koronował Przemysła II na króla Polski**.
- W kilka miesięcy po koronacji Przemysł II został zamordowany przez margrabiów brandenburskich w **Rogoźnie**.

#### Panowanie Wacława II

- Przemysł II nie miał męskiego potomka, więc po jego śmierci rozpoczęła się rywalizacja o Wielkopolskę i Pomorze Gdańskie.
- Wzięli w niej udział **Władysław Łokietek** i książę **Henryk Głogowski**.
- Łokietek musiał ustąpić i zgodził się na podział prowincji.
- Wzbudziło to sprzeciw możnowładców wielkopolskich którzy, tak jak wcześniej w Małopolsce, w **1300** wezwali na tron króla Czech Wacława II.
- W ten sposób większość historycznych ziem polskich zostało zjednoczonych pod berłem czeskiego władcy.
- Wacław II przywrócił w kraju pokój, jednak urząd **starosty** oraz oparcie rządów na mieszczanach spowodowało ograniczenie wpływów rycerstwa i możnowładców.
- Po powrocie Łokietka z wygnania w **1304** wybuchło powstanie antyczeskie. Wacław II zmarł zanim zdążył podjąć działania, a władzę objął jego syn Wacław III.
- Łokietek wykorzystał sytuację i objął władzę na Kujawach, w Małopolsce i na Pomorzu. W Wielkopolsce jednak do władzy doszedł Henryk Głogowski.

#### Początki rządów Władysława Łokietka

- W Krakowie jego przeciwnikami byli mieszczanie oraz biskup **Jan Muskata**. Mieszczan zjednał sobie przywilejami, a biskupa uwięził i wygnał.
- W **1308** margrabiowie brandenburscy oblegli Gdańsk. Łokietek zwrócił się o pomoc do Krzyżaków, którzy odparli napastników. Nie poprzestali jednak na tym i zajęli całe Pomorze Gdańskie. Zażądali od Łokietka pieniędzy za pomoc, a gdy ich nie otrzymali zatrzymali Pomorze. Odkupili ponadto od margrabiów brandenburskich ich wątpliwe prawa do tych terenów.
- W **1311**** wójt krakowski Albert** dowodził powstaniem mieszczan przeciwko Łokietkowi. Ostatecznie ten ostatni zdławił bunt, a Kraków na pewien czas utracił swoje przywileje.
- W **1314** rycerstwo wielkopolskie niezadowolone z rządów synów Henryka Głogowskiego wezwało Łokietka do objęcia tam władzy.

#### Koronacja Władysława Łokietka

- Trudność w uzyskaniu papieskiej zgody na koronację stanowiły pretensje Jana Luksemburskiego, następcy Wacławów do polskiej korony.
- Papież udzielił dość niejednoznacznej zgody na koronację Łokietka.
- **Władysław Łokietek został koronowany na króla Polski w 1320 w katedrze na Wawelu**.
- Również w **1320** oskarżył on przed sądem papieskim Krzyżaków o zabór Pomorza. Sędziowie orzekli zwrot Pomorza i odszkodowanie, jednak zakon odrzucił wyrok.
- W 1320 Łokietek zawarł sojusz z Węgrami, a w **1325** z litewskim **Giedyminem**.
- W trakcie działań wojennych Polska utraciła ziemię dobrzyńską, a w **1331** Jan Luksemburski (król Czech) wystąpił po stronie zakonu, co groziło całkowitą klęską.
- Ostatecznie połączeniu dwóch armii zapobiegła **bitwa pod Płowcami** , w której Polska nie odniosła zwycięstwa, ale zadała wrogom duże straty.
- W **1332** Krzyżacy ponownie uderzyli na Polskę a Łokietek został zmuszony do niekorzystnego rozejmu.
- Władysław Łokietek zmarł w **1333**.

## Polska Kazimierza Wielkiego

#### Pokój i ustępstwa

- Kazimierz, wstępując na tron polski w **1333** postanowił zrezygnować z agresywnej polityki. Przedłużył więc rozejm z Krzyżakami, a w **1335** zapłacił Janowi Luksemburskiemu za zrzeczenie się tytułu króla Polski. Musiał także zrezygnować z praw do Śląska.
- W **1345** ponownie wybuchła wojna z Czechami, ale **pokój w Namysłowie w**** 1348** trwale zakończył konflikty polsko-czeskie.
- Na zjeździe w Wyszehradzie próbował pokojowego rozwiązania sporu z Krzyżakami, jednak po niekorzystnym wyroku arbitrujących władców Czech i Węgier odwołał się do sądu papieskiego. Tym razem niezależni sędziowie z Francji nakazali zwrot Pomorza i odszkodowanie dla Polski, ale Krzyżacy dzięki wpływom w Awinionie zdołali wstrzymać wykonanie wyroku.
- W **1343** podpisano **pokój wieczysty w Kaliszu** , na którego mocy Polska odzyskała Kujawy i ziemię dobrzyńską, ale Pomorze zostało pod kontrolą Krzyżaków jako dar od Polskiego króla.

#### Podbój Rusi

- W **1340** Kazimierz zaangażował się w rywalizację o **Ruś Czerwoną**. Postanowił on sięgnąć po tron po śmierci dotychczasowego władcy, co wywołało wojnę z Litwą i Mongołami. Do **1349** Kazimierz opanował Ruś Czerwoną, przez którą przebiegały główne szlaki handlowe.
- Po opanowaniu Rusi Czerwonej dalej trwały walki z Litwinami. Naturalnym sojusznikiem stali się Krzyżacy.
- W **1365** Kazimierz udał się do Malborka, omawiając wyprawę przeciwko Litwinom która doszła do skutku w **1366**.
- Dzięki konfliktom z Litwą, Mazowsze złożyło hołd lenny Kazimierzowi w **1351**.

### Rozwój gospodarczy

- Panowanie Kazimierza Wielkiego było czasem wielu reform wewnętrznych, po wcześniejszych burzliwych okresach.

#### Gospodarka

- Ustanowił on ponad **1000 wsi i 100 miast**. Przywrócił przywileje miastom które buntowały się wcześniej przeciw Łokietkowi
- Spowodowało to ożywienie gospodarki pieniężnej oraz rzemiosła i handlu.
- Szlaki handlowe z Morza Czarnego nad Bałtyk znalazły się pod kontrolą Polski, z czego korzystały leżące nad nimi miasta oraz król:

**Prawo składu** - przywilej dla miasta, który nakazywał kupcom przejeżdżającym wystawić w nim towary na sprzedaż.

**Myto** - opłata (tutaj dla króla) za korzystanie z dróg.

- Kazimierz ujednolicił walutę, wprowadzając **grosz krakowski** , choć, ponieważ w Polsce nie było kopalni srebra, dalej korzystano z bardziej popularnego **grosza praskiego**.

#### Obronność

- Kazimierz rozbudował system obronny kraju - zbudował m. in. **Orle Gniazda** strzegące granicy z Czechami.

#### Prawo i administracja

- Opierał się na urzędzie **starosty** , wprowadzonym wcześniej przez Wacława II. Reprezentował on króla w terenie, ale mógł być w każdej chwili odwołany. W ten sposób ograniczone zostały wpływy możnowładców.
- Pozostawiono tradycyjne urzędy **wojewodów** i **kasztelanów** , które cieszyły się prestiżem ale nie zapewniały dużej władzy.
- Wykształciły się również stanowiska dworskie:

**Kanclerz** - wysoki urzędnik zarządzający kancelarią na dworze.

**Podskarbi** - odpowiedzialny za skarb państwa.

**Marszałek dworu** - urzędnik zarządzający dworem.

Byli to najważniejsi członkowie **rady królewskiej** , czyli ciała doradczego.

- Kazimierz chciał po raz pierwszy w Polsce wprowadzić jednolite, pisane prawo. Udało się to jednak częściowo - w **1362** ukazały się odrębne **Statut piotrkowski** i **Statut wiślicki** - pierwszy dla WIelkopolski, a drugi Małopolski.

#### Edukacja

- W **1364** Kazimierz Wielki ufundował pierwszy w Polsce uniwersytet - **Akademię Krakowską**.
- Nauczano siedmiu sztuk wyzwolonych, medycyny i prawa.
- Przetrwał jedynie kilka lat, jednak został odnowiony w **1400**.

## Kultura średniowiecza

- Kultura średniowiecza miała **charakter uniwersalny** , czyli jej elementy były wspólne dla całej zachodniej Europy.
- Podstawę wspólnoty kulturowej Europy stanowiła **łacina** , jako język zarówno liturgii jak i prawa oraz nauki.

#### Styl romański

- styl rzymski, _Roma - Rzym_
- Budowle nawiązują do wzorów bizantyjskich i karolińskich.
- Kościoły miały **funkcję obronną** - **grube mury** i **małe okna**.
- **Prosta forma**.
- Stosowano **sklepienia kolebkowe i krzyżowe**.
- W kościołach romańskich panował półmrok, dekorację stanowiły przede wszystkim **rzeźby, płaskorzeźby**** i ****freski**. Przedstawiały głównie sceny biblijne.
- Niewiele fresków przetrwało, więc malarstwo romańskie znane jest głównie z **miniatur** , czyli ilustracji zdobiących kodeksy.

#### Styl gotycki

- Kościoły **nie pełnią już funkcji obronnej** , bo miasta otoczone są umocnieniami. Zamiast tego odzwierciedlają one bogactwo miasta.
- **Strzeliste, wysokie budowle**.
- Stosowano **ostre łuki, łuki przyporowe, filary, kolumny** oraz **sklepienia krzyżowo-żebrowe**.
- Wnętrza są przestronne i dobrze oświetlone, dzięki wielkim **witrażom.**
- Oprócz fresków tworzono również **malarstwo tablicowe** , czyli obrazy malowane na deskach.
